רקע
===
קבצי קול (מוזיקה, שיעורים) יכולים להשמר במגוון פורמטים.
חלקם (כגון WAV) שומרים את הנתונים הגולמיים, ללא כל כיווץ. כך מתקבלת איכות מקסימלית, אך הקבצים גדולים למדי.
פורמטים אחרים (כגון MP3, או WMA) מכווצים את המידע הקולי, מה שגורם להקטנת הקובץ, אך גם להקטנת האיכות, מכיוון שחלק מהמידע "נזרק" בתהליך.
(ישנם גם פורמטים Loseless, כגון FLAC - שמכווצים את הקובץ ללא איבוד איכות, אך משום מה הם לא נפוצים, ולא נתמכים על ידי חלק גדול מהמכשירים)
ככל שהקובץ יהיה יותר מכווץ, כך גם עשויים להקטין את איכותו.
איבוד האיכות משמעותי יותר בקבצי מוזיקה מאשר בקבצי שיעורים.

שיעור כזית
==========
מטרת התוכנה היא ליצור קבצי קול בפורמט MP3, תוך שליטה באיכות הקובץ המתקבל, ללא שינוי בקובץ המקורי.
איבוד האיכות הוא חד כיווני - אם יש לך קובץ מכווץ, באיכות נמוכה, ניתן להמיר אותו לקובץ מכווץ ב"איכות גבוהה" יותר, שאכן יתפוס יותר מקום - אך לא יהיה יותר איכותי, מכיוון שלא ניתן להחזיר את המידע שנזרק!

שימוש
=====
1. לחץ על הכפתור שמשמאל להודעה "בחר, או גרור קובץ קול לכיווץ" (או גרור לשם קובץ מחלון אחר), ובחר קובץ מהחלון שיפתח.
2. בחלק התחתון של החלון תראה את שם הקובץ שיתקבל לאחר הכיווץ.
3. אם אתה מעוניין לשנות את איכות הקובץ, הזז את סרגל הגלילה שבאמצע החלון. האיכות המומלצת לקבצי קול היא "3". אם שינית את האיכות, ניתן ללחוץ על הכפתור "שנה לאיכות המומלצת".
4. לחץ על "אישור", וחכה בסבלנות...

בעיות
=====
אם יש שאלות, בעיות, הצעות לשיפור וכו':  haramaty.zvika@gmail.com
ניתן גם לפתוח באגים ישירות ב: https://github.com/ZvikaZ/KaZait/issues

הפצה
====
ניתן להעתיק את התוכנה מהקישור הבא:  https://zvikaz.github.io/KaZait

אחריות
======
התוכנה ניתנת "כמות שהיא", ללא כל אחריות לנזקים, או כל תקלה, שעלולה להגרם למשתמש.
